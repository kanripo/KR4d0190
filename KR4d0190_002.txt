# -*- mode: mandoku-view; -*-
#+TITLE: 東溪集
#+DATE: 2015-08-24 23:58:09.946697
#+PROPERTY: ID KR4d0190
#+PROPERTY: BASEEDITION WYG    
#+PROPERTY: JUAN 卷下
<pb:KR4d0190_WYG_002-1a>¶
欽定四庫全書¶
　東溪集巻下¶
　　　　　　　　　　　　　宋　髙登　撰¶
　記¶
　　象州賢樂堂記¶
趙使君元信守象臺作堂於郡治西偏標名曰賢樂以¶
書來屬僕記之僕以守所樂不以已之樂為樂而以千¶
里之樂為樂珍食爽口樂乎然榖腹不充有啼飢者是¶
<pb:KR4d0190_WYG_002-1b>¶
吾憂也錦衣華躬樂乎然環堵之陋茅巻風而牀溜雨¶
是吾憂也齁齁髙枕樂乎然潢池之擾刃揮霜而旗耀¶
日是吾憂也彼所謂樂樂乎一已之樂而吾所憂正以¶
千里之未得其樂也惟憂千里之未得其樂是以能使¶
斯民化呻吟而為謳歌然後釋吾憂而與之同樂樂民¶
之樂何樂如之若夫不賢者徒知一己之樂而忘千里¶
之憂則憂將及已是雖有此其能樂也哉故曰賢者而¶
後樂此不賢者雖有此不樂也元信治象二年清修飭¶
<pb:KR4d0190_WYG_002-2a>¶
已惠愛及人人旣得其樂矣身雖處於一堂心常存乎¶
千里則是恤民之深宜享茲樂而無愧焉紹興十有五¶
年冬十二月甲寅漳浦髙登記¶
　論¶
　　窮論¶
夫人固窮然後可以語大事窮則守守則無羨乎達達¶
則約約則猶窮時也一失其達則窮自如也若人也窮¶
達莫得而加損與之有為何徃不濟窮則戚戚則必至¶
<pb:KR4d0190_WYG_002-2b>¶
於達達則侈侈則異窮時也一失其達則窮為累也若¶
人也窮達變易於初終推其所為何所不至嘗聞莊生¶
之言其窮也使家人忘其貧其達也使王公忘賢而化¶
(闕/)　　之矣因生之言而知其所謂顔子之賢蓋回於¶
孔門退然若無能人夫子每以王佐期之豈非能固窮¶
然後可與語大事耶考其在陋巷也一簞食一瓢飲此¶
哲人之細事在回若不足道然陋巷之居顔路猶在回¶
也死路嘗請子之車以為槨矣想當時回不獨已能如¶
<pb:KR4d0190_WYG_002-3a>¶
此徃徃家人皆能忘貧此其所以為賢而可為王者之¶
佐今之士大夫修身齊家仰事俯育之間使父母妻子¶
于于而樂不以窮為恥而今日之事庶可與議嗚呼難¶
哉¶
　　忠辨¶
皇朝養士埀二百年一旦金人敗盟京闕失守捐君父如路¶
人奉符璽於異姓者皆平時崇資顯秩之人也獨李公¶
清卿憤褫廢之辱奮然不顧引大義而叱虎狼雖遭哮¶
<pb:KR4d0190_WYG_002-3b>¶
噬而詈聲強敵與命俱絶想見一時精忠裂眦衝冠干¶
霄貫日凜凜在人耳目間嗚呼古之烈丈夫也而議者¶
謂公之死若未足多兩宫北狩公實主之蓋不得不死¶
耳每聞此語輒為拂膺不懌思之知出於不能死者之¶
口而無識者從而和之不能死者忌人之能死以形已¶
無識者出入其間而不究忠賢之用心夫主憂臣辱主¶
辱臣死兩宫屈辱且見褫廢舉朝之臣宜死之當時如¶
何㮚孫覿亦在君側畏懼蓄縮不敢喘息而徐秉哲王¶
<pb:KR4d0190_WYG_002-4a>¶
時雍輩方津津以偽命為榮不臣之罪合殱厥族噫不¶
議此之誅而貶公之忠其無公論甚矣太史公曰死非¶
難處死者難若公可謂能處死矣主見虜之謀亦忠於¶
為國屬大勢已去難以口舌争之不然則草降勸進計¶
不出此耳使聖人復起按春秋而責公之備不過曰雖¶
智不足以存君不忍背君而獨存豈容少貶也耶作忠¶
辨¶
　　小人議¶
<pb:KR4d0190_WYG_002-4b>¶
登昨陪祀事獲從台斾出郊見良田沃壤彌漫數里皆¶
為茂草之區因動君子之懐而興小人之喻歎息再三¶
不能已矣若謂君子喻之稼穡播種耘耔一失其宜則¶
不旋踵而槁死小人喻之惡草不種自生去之復蕃况¶
誅鋤之所不及乎此至論也登退念古者諸侯卿大夫¶
皆有争臣輒不自揆願畢其説知人之難尚矣小人無¶
才不足以資其姦詢之以計則得委之以事則辨故與¶
之有為似若可喜然諂諛邪貪用心委曲無非己利雖¶
<pb:KR4d0190_WYG_002-5a>¶
能随時而為俯仰視人而改態度而其謬戾之迹有隙¶
可窺願閣下明察焉無使聰明為之眩蔽則千里赤子¶
庶得以乳其母也不勝願幸¶
　　幕客議¶
登觀漢竇憲為大將軍請以傅毅為記室崔駰為主簿¶
班固為䕶軍憲府文章之盛冠於當世唐鄭從讜為招¶
討使表劉崇龜趙崇為制官劉崇魯為推官李渥掌書¶
記崔擇支四時比太原為小朝廷憲從何人乃能收天¶
<pb:KR4d0190_WYG_002-5b>¶
下之公選使當時議者謂憲府有文章之盛太原有小¶
朝廷之稱而况望隆本朝具瞻所屬言動去取為天下¶
重輕豈可不示之以好惡之公耶蓋今日收拾人才所¶
以備異日為國家用耳固當略去位貌推至誠以交其¶
肺肝俾得以盡胷中藴蓄氣味投議論合然後鸞鳳鴻¶
鵠飛鳴不離其羣倘或狃於人情後寒俊而先貴㳺鬱¶
公平而狥私禱緩急不得其力乃有乏才之歎是猶騁¶
駑蹇於修途服騏驥於轅下不知抱駿骨而逺逃者不¶
<pb:KR4d0190_WYG_002-6a>¶
吾得也伏望台慈奏辟薦舉之際略加考察恐此曹將¶
來為門下之累人或得而議及焉則於盛德所損非細¶
登别無僥覬之嫌知效誠而已矣取之棄之信之疑之¶
側躬俟命¶
　説¶
　　命諸子名字¶
名字所以相識别未嘗有義自左氏載德命類命之説¶
後世因取義焉如王昶命子以黙沉淵深見意於冲虚¶
<pb:KR4d0190_WYG_002-6b>¶
謙静謝莊名子以颺朏嵸瀹寓文於風月山水厥趣不¶
同所屬亦異痛念王室凌遲思扶持而一振之左右匡¶
拂以守鴻業然此志未遂天也吾以未遂之志命汝箕¶
曰扶字伯起裘曰持字仲安庭曰振字叔昌桴曰拂字¶
季士人字汝而耳聴之汝稱名而心維之勉効兩全之¶
節無使後笑我昩於諸子而遣蚊負山也¶
　　戴慥名字¶
戴氏子從父逰宦就學桂林因諸葛故人求名於僕僕¶
<pb:KR4d0190_WYG_002-7a>¶
謂學者誦先王之言而力行之言而不能行無益也行¶
而或畔於其言不可也故中庸曰言顧行行顧言君子¶
胡不慥慥爾慥之謂造也言行相顧則内外進矣故奉¶
名曰慥字曰子顧所期於吾子將聴其言而信其行可¶
不勉哉¶
　　三賢不貢獻¶
母后還自女真郡國悉獻典利謂出羨餘而實於常賦¶
外巧為色目以斂之時降詔褒諭汪泉州具表謝云按¶
<pb:KR4d0190_WYG_002-7b>¶
籍而推未免陽城之拙有金則貢無煩毛伯之求雖不¶
能飄然絶俗然心知其非而輸之矣南來乃得賢守三¶
道州田如鼇昭州林勲容州鄭安恭各以郡小民貧不¶
忍科罰一無所獻嗚呼賢矣哉¶
　　春秋桓公不書王¶
桓公初二年書王三年不書至十年復書王十一年不¶
書王至十八年復書王説者紛然皆於義未安如孫胡¶
二家謂元年以天道王法正威公之罪二年以天道王¶
<pb:KR4d0190_WYG_002-8a>¶
法正宋督之罪程氏亦謂弑逆者不以王法正之天理¶
滅矣至説十年十八年則又近鑿考春秋書月則書王¶
不書月不書王明正朔王者之所頒非諸侯可得而自¶
出也於桓公書月而不書王桓公弑隱自立聖人之意¶
微矣元年書王端本故也二年十年十八年書王二百¶
四十二年無十年不書王十年而無王則人道滅矣此¶
春秋之法也不當臆説求¶
　　封禪¶
<pb:KR4d0190_WYG_002-8b>¶
封禪非古也其秦漢之侈心乎封聚土也禪除土也祀¶
天地秩山川之禮也賤儒媚附七十二君之説謂告太¶
平之極治曠世盛典學如退之未免有登太山鏤白玉¶
之奏嗚呼若孫宣八奭忠矣¶
　　史記敘教熊羆貔貅貙虎以戰事¶
如虎如貔如熊如羆以人之鋭喻獸之猛恐泉之師亦¶
如之而史記直謂教熊羆貔貅貙虎以戰蓋遽愛竒而¶
事渉怪不足傳信聖人敘書㫁自唐虞良有以也¶
<pb:KR4d0190_WYG_002-9a>¶
　　堯不去四凶¶
四凶小人之有才者也堯固知之然重違衆言或舉而¶
姑試之或吁而姑置之功罪未明安得而遽去之至舜¶
然後績用墮矣罪惡彰矣其去之也宜矣¶
　　史記湯祝網¶
天之生物以養斯人先王仁政所以使之咸若禁其暴¶
殄而已網罟之利以畋以漁尚矣夫網去三面知終日¶
而不獲一也且從而祝之曰欲左左欲右右不用命乃¶
<pb:KR4d0190_WYG_002-9b>¶
入吾網近類異端之所謂仁非吾聖人之所謂仁曽以¶
湯之懋德如天而為是區區哉後世之君推恩足以及¶
禽獸而功不至於百姓其效此也耶子長愛竒吾所不¶
取¶
　　東坡像贊¶
尼父兮遭削迹千載兮藏遺履屈伸兮固有時媒蘖兮¶
繄誰子忠義兮滿朝廷文章兮照今古此道兮信未亡¶
先生兮嗚呼死¶
<pb:KR4d0190_WYG_002-10a>¶
　　鄒正言像贊¶
噫宋臣姦在古無有元符天子置之左右納君於惡疇¶
其康救公奮不顧乃進苦口殺母取子立嬖廢后欺人¶
則可欺天則不祖宗堯舜陛下桀紂社稷存亡繄陛下¶
手欲謝天下乞斬惇首乃引御衣願終聴受今我來斯¶
實公貶所拜公遺像恨生公後念此後人厥顔何厚¶
　　洗仁傑為祖雲翼寫真¶
洗子之丹青祖子之儀形髙子謂縱其洗子筆端所傳¶
<pb:KR4d0190_WYG_002-10b>¶
之妙難狀祖子胷中所藴之誠¶
　　自寫真贊¶
面兮纎冷髭兮虬巻性兮火烈心兮石堅有誓兮盡敵¶
無望兮凌烟¶
　　又¶
爾頭甚方爾口甚利以此處世不易不易¶
　銘¶
　　郫筒¶
<pb:KR4d0190_WYG_002-11a>¶
　　　郫筒出蜀郫縣即杜詩所謂酒憶郫筒不用沽¶
　　　頃得之同舍李紫芝為之銘曰¶
漆豫子之身而無恩可報傾程子之蓋而誰與為友杜¶
爾徑寸之口而警所防一爾終始之節而孤其守孰若¶
與髙子斟酌獻酬而陶陶於無何有也¶
　　方竹杖¶
其節髙兮曰髙其操堅兮曰堅其中虛兮曰虚其外圓¶
兮曰圓然則胡為而圓今此君能方矣蓋其德也全聴¶
<pb:KR4d0190_WYG_002-11b>¶
琴横膝望月倚肩與髙子兮周旋¶
　　慎獨齋銘¶
　　　靖康初髙子以少故去賢關僦居景德僧寺兀¶
　　　兀終日咄咄書空因揭慎獨顔簷間為之銘云¶
其出户如見賓其入虚如有人其行無愧於景其寢無¶
慚於衾請事斯語無怠厥終¶
　　祖雲翼思誠齋銘¶
天真無營其於有生如水之清如鑑之明人偽既分䘮¶
<pb:KR4d0190_WYG_002-12a>¶
厥所存如水之渾如鑒之昏性天物理以此揆彼微風¶
不起一塵不生水澄鏡静乃臻泰定由睿作聖與天地¶
並¶
　　李生希顔齋銘¶
齗齗洙泗之間從逰至於三千回終日而如愚夫子乃¶
獨稱其賢謂克已以為仁固他人鮮儷焉有若無實若¶
虚過不貳怒不遷始而若卓也歎乎髙堅前後終而庶¶
幾也同乎步趨語言惜未達夫一間而天遽奪之年惟¶
<pb:KR4d0190_WYG_002-12b>¶
徽言與懿行粲日星乎簡編希顔之人亦顔徒視斯銘¶
而勉旃¶
　　紹興甲子得鄭公介夫硯銘曰¶
我思公不可見如見公以斯硯硯之堅公之剛我之頑¶
雖萬磨而莫變¶
　　遺諸子硯¶
人以田我以硯遺爾箕意可見(扶持振拂各一箕/裘庭桴皆小名也)¶
　　朱黄雙硯¶
<pb:KR4d0190_WYG_002-13a>¶
日月如梭文籍如海討探不及朱黄敢怠¶
　　行硯¶
世路難人心異惟石交不相棄¶
　　埋銘¶
耳聵目昏顔彫髮秃有兒歸葬蟠山之麓藏焉息焉以¶
坦我腹¶
　　深衣銘(史彦𨽻/)¶
先王法服以飭乃躬惟言與行厥戒攸同(先生與史彦/簡云近作深)¶
<pb:KR4d0190_WYG_002-13b>¶
(衣銘欲書之紳幸以十六字/寵貴之如佩長者之訓也)¶
　　祖中康(辰州人/)¶
可乆可速亦步亦趨周旋中禮仲尼之徒¶
　　李希旦(辰州人/)¶
莊手重足前後襜如服先王服為君子儒¶
　　姜　巖(漳州人/)¶
忠信篤敬可行蠻貊宜哉書紳務以稱德¶
　　長子扶¶
<pb:KR4d0190_WYG_002-14a>¶
非禮勿視非禮勿聴非禮勿言非禮勿動¶
　　李　恪(南雄州人/)¶
有已之私為已之累克之者誰省之者是¶
　　羅　述(容州人/)¶
才以德將道由道致勿驕勿畫㫁無不至¶
　　(缺/姓)　倬(賀州人/)¶
養心莫善閑邪以存反身而誠入自仁門¶
　　盧大榮(容州人/)¶
<pb:KR4d0190_WYG_002-14b>¶
心存九思身如三省靈源既通物翳自除¶
　　祖南紀(黄州人/)¶
性習或偏佩韋佩絃務適厥中則罔斯愆¶
　　李　年(大名府人/)¶
學欲自强德宜有力世故糾紛莫回所執¶
　　李飛英¶
業患不精行患不成宜取四重宜去四輕¶
　　趙善謨¶
<pb:KR4d0190_WYG_002-15a>¶
為善最樂作德日休學問無他放心是求¶
　　蘓　鑾(泉州人丞相頲之後/)¶
服以章德學以美身學務知敏德乃日新¶
　　言箴¶
四十無聞一命而傴涉世尤疏多睽少與區區效忠浪¶
費言語盜憎主人怨汝詈汝¶
　　容州索誥勅¶
昔與今取黄紙白綾兩手分付恰似不曽¶
<pb:KR4d0190_WYG_002-15b>¶
　詞¶
　　多麗¶
休問世偶然攘臂來逰何須恁乾坤角觝又成冷笑俳¶
優且寛心待他天命謾鼓舌誇吾人謀李廣不封劉蕡¶
下第千年公論合誰羞徃矣瓦飄無意甑墮懶回頭真¶
堪笑直鈎議論圓柄機籌　幸斯道元無得喪壯心豈¶
有沈浮好温存困中節槩莫冷落窮裏風流子滴珍珠¶
飯抄雲子醉飽卧信縁休歸去也幅巾談笑卒歳且優¶
<pb:KR4d0190_WYG_002-16a>¶
㳺循環事亡羊須在失馬何憂¶
　　阮郎歸(過武山縣謁許宰不遇作此寄之/)¶
武仙花縣謁鳬仙急招横渡船重門晝掩訟庭閒虚簷¶
羣雀喧　金屋畔玉欄邊新春桃李妍主人情重客無¶
縁消魂空黯然¶
　　驀山溪(容州病起作/)¶
黄花時節病惱南來客瘦得不勝衣試腰圍都無一搦¶
東籬興在手種菊(闕/)　　晚艷泛新蒭誰道乾坤窄¶
<pb:KR4d0190_WYG_002-16b>¶
百年役役樂事真難得短髪已無多更何勞霜風染白¶
兒曹齊健扶起一翁孱龍山帽習池巾歸路從欹側¶
　　行香子¶
瘴氣如雲暑氣如焚病輕時也是十分沈疴惱客罪罟¶
縈人歎檻中猿籠中鳥轍中鱗　休負文章休説經綸¶
得生還已早因循菱花照影筇竹随身奈沈郎尫潘郎¶
老阮郎貧¶
　　漁家傲(紹興甲子潮州考官作/)¶
<pb:KR4d0190_WYG_002-17a>¶
名利塲中空擾擾十年南北東西道依舊緑山塵撲㡌¶
空懊惱羨他陶令歸來早　歸去來兮秋已杪菊花又¶
遶東籬好有酒盈樽開口笑雖然老玉山猶觧花前倒¶
　　好事近(黄義卿畫帶霜竹/)¶
瀟灑帶霜枝獨向歳寒時節觸目千林憔悴更幽姿清¶
絶　多才應賦得天真落筆驚風葉從此落花深處有¶
一梢秋月¶
　　好事近(餞别用前韻/)¶
<pb:KR4d0190_WYG_002-17b>¶
送客過江村况值重陽佳節向晚西風蕭瑟正離人愁¶
絶　尊前相顧惜參商引十分蕉葉回首高陽人散負¶
西樓風月¶
　　好事近(紀别仍用前韻/)¶
飲興正闌珊正是揮毫時節霜榦銀鈎詩句㸔壁間三¶
絶　西風時地颯秋聲樓外觸殘葉疋馬翩然歸去向¶
征鞍敲月¶
　　浪淘沙(王宰母生日寓居道州勸其來富州/)¶
<pb:KR4d0190_WYG_002-18a>¶
璧月挂秋宵丹桂香飄廣寒宫殿路迢迢試問嫦娥縁¶
底事欲下層霄　蘭玉自埀髫拜命當朝神仙㑹裏且¶
逍遙分取壺中閒日月來伴王喬¶
　　西江月¶
渺渺西江流水翩翩北客征帆清秋月影浸人寒雲靜¶
碧天澄淡　飄泊道途零落疎慵鬢髪監鬖從來涉世¶
戒三緘只好随時飲啖¶
　　南歌子¶
<pb:KR4d0190_WYG_002-18b>¶
菊撚黄金嫩盃傾琥珀濃良辰何處寄萍蹤短艇飄蓬¶
一葉浪花中　鳳闕遊娃館幽坡賞梵宫當年樂事總¶
成空目㫁天邊想像意何窮¶
　　好事近¶
富貴本無心何事故鄉輕别空惹猿驚鶴怨誤松蘿風¶
月　囊錐剛强出頭來不道甚時節欲命巾車歸去恐¶
豺狼當轍¶
　啟¶
<pb:KR4d0190_WYG_002-19a>¶
　　謝賀州張守¶
伯樂去而凡馬空敢希回盼象罔來而𤣥珠得實出無¶
心收録雖後於衆人褒諭特過於常分伏念某稟賦不¶
厚矯拂難勝鐵心石腸誓將堅守奴顔婢膝固所羞為¶
此意太髙於時寡合屬主張於公道肯顧望而詭随念¶
以直道而事人誠心無愧謂居下流而訕上俗子無知¶
有如皎日之明猶畏爍金之衆慮莫逃於譴黜矧有望¶
於薦掄淺陋曷取其該通戇愚近類乎剛直過情得譽¶
<pb:KR4d0190_WYG_002-19b>¶
何(闕/)歸思此蓋伏遇知府朝議忠厚持躬清修飭已分¶
憂南服得諸侯之寶三儷美古人有君子之道四煌煌¶
知燭汪汪量波是俾寒微例歸陶冶某謹當俯思勉勵¶
仰稱品題雖拜官於公朝未容私謁既待我以國士敢¶
負深知¶
　　謝李察院¶
中興頼賢哲勢有急於救焚多故延英髦義莫先於推¶
轂俯收實用仰副虚懐遽及妄庸第深慚感伏念某技¶
<pb:KR4d0190_WYG_002-20a>¶
窮鼠木仕困漁竿遭鬼揶揄信天拂亂操牛刀於一室¶
忽羊(闕/)之再期善最無聞考宜書於下下賢愚有等人¶
僅品於中中分甘艱險之備嘗敢以功名而自許念從¶
委質憤不戴天區區三户之心碌碌百僚之底梁子徒¶
勞走縣(闕/)嗟十年其如初蕭生不(闕/)行胷懐雖百歳而¶
何益恥深未雪計大難論膂力要及於方剛股掌豈容¶
以乆玩黄紬欲曉起運甓之幾回白羽何時遂建瓶之¶
一快天心勿貳報國無從切軫贅斿尚希連茹此蓋伏¶
<pb:KR4d0190_WYG_002-20b>¶
遇提刑察院學通今古言合忠嘉道直時囏行髙衆忌¶
初(闕/)　撿(闕/)云李葵安肯來暨覩星旌自謂下惠未可¶
去果䝉識察首預薦揚某敢不勉思經綸貯期奮發取¶
䜛人而畀豺虎大開公正之途挽天河以洗甲兵旋致¶
隆平之治¶
　¶
　¶
　東溪集巻下¶
